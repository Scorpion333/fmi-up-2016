#Указатели - обхождане на масив без индекси
В тези задачи не използвайте индекси.

###Задача 1.
Напишете функция, която извежда на екрана всеки символ на четна позиция в символен низ.
Например, ако низът е: "alabala", да се изведе: "aaaa". 

###Задача 2.
Напишете функция bool correctNaturalNumber(char* str), която приема указател към символен низ и казва дали низът е 
коректно записано положително цяло число - т.е. съдържа само цифри и не започва с 0.

###Задача 3.
Напишете функция bool correctInt(char* str), която приема указател към символен низ и казва дали низът е
коректно записано цяло число - положително, отрицателно ('-', последван от положително число) или "0".

###Задача 4.
Напишете функция bool correctRealNumber(char* str), която приема указател към символен низ и казва дали низът е
коректно записано реално число - т.е. изпълнени са следните условия:

- Всички символи в низа са цифри, точки или тирета
- Има поне 1 цифра.
- Има най-много 1 тире и най-много 1 точка. ("-123-4" и "9.01.2017" не са коректни числа.)
- Ако има тире, то е най-отпред. ("24-7" не е число.)
- Ако има точка, тя е между две цифри. (".99" и "42." не са числа.)
- Ако има точка, последната цифра след нея не '0'. ("36.6700000" не е хубаво записано число.)
- Ако първата цифра е '0', след нея има или точка, или нищо. ("0896.345789" не е число.)
- Ако първата цифра е '0' и след нея няма точка, не трябва да има и тире преди нея. ("-0" не изглежда добре.)